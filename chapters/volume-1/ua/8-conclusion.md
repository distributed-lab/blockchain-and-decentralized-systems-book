# ВИСНОВОК

Теми, пов’язані з технологією блокчейн і децентралізацією, спочатку можуть здатися суперечливими. Індустрія включає не тільки інновації у сфері комп’ютерних наук, теорії ігор, психології, інвестицій і фінансів, але також містить домішки різних політичних поглядів. Дуже легко можна опинитись у центрі палкої дискусії, просто згадавши Bitcoin між іншим.

Навіть досвідчені технологи іноді загублюють суть, стверджуючи, що блокчейн – це чарівна пігулка, що врятує все людство, або що ця технологія нічим не краща за традиційну базу даних зі своїми старими хитрощами. Авжеж, обидві думки далекі від реальності. Мета цієї книги – висвітлити ключові технологічні підходи – блокчейн і токенізацію, – а також способи їх використання на благо суспільства.

Матеріал першої частини навчального посібника присвячено знайомству з децентралізованими системами здебільшого на прикладах цифрових валют. Однак автори постаралися розкрити теми повністю, торкаючись принципів архітектури й особливостей практичного застосування технологій, уникаючи прив’язання лише до економічної природи кінцевих реалізацій. Розглянуто можливості технології blockchain, принципи функціонування децентралізованих облікових систем, а також особливості механізмів досягнення консенсусу в децентралізованому середовищі.

Наша мета – створити «карту» децентралізованих технологій, яка зважатиме на їхню галузь застосування, основні процеси, безпеку, масштабованість, управління identity, споживання ресурсів і багато що інше.

Автори будуть вдячні за слушні зауваження та конструктивні пропозиції щодо покращення цього навчального посібника. Ми розглянемо будь-які пропозиції, зокрема щодо ілюстрацій, таблиць і наочних прикладів, а також коментарі щодо стилю та порядку викладення основного матеріалу навчального посібника та додатків.

Ми чекаємо на ваші листи за адресою електронної пошти, зазначеною нижче.

<book@distributedlab.com>

Якщо ви дійсно хочете висловити подяку авторам – зробіть це.

Bitcoin donation address  
![QR code for bitcoin donation address](/resources/img/volume-3/Z.1-Conclusion/QR-code-for-bitcoin-donation-address.png "QR code for bitcoin donation address")  
1BooKnbm48Eabw3FdPgTSudt9u4YTWKBvf

***1BooKnbm48Eabw3FdPgTSudt9u4YTWKBvf***

[ТЕСТОВІ ЗАПИТАННЯ](https://github.com/distributed-lab/blockchain-and-decentralized-systems-book/blob/main/chapters/volume-1/ua/9-test-questions.md) 