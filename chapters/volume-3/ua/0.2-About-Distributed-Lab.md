# [ВСТУП](/chapters/volume-3/ua/0.1-Introduction.md)

# ПРО DISTRIBUTED LAB

Місія Distributed Lab – побудувати Фінансовий Інтернет. Ми звикли до простоти обмінювання даними через Інтернет, коли неважливо, що передається в мережі: відео, текст або зображення. У разі же фінансових чи облікових даних технології значно відстають – нам досі доводиться мати справу з величезною кількістю паперів, використовувати незручні сайти та застосунки банків, які несумісні один із одним (якщо взагалі існують). Процеси, пов'язані з платежами, торгівлею й управлінням правами власності, як наслідок, повільні, громіздкі, неефективні та, до того ж, небезпечні. Коли ми говоримо про Фінансовий Інтернет, то уявляємо світ, у якому всі активи управляються за допомогою доступного, безпечного та відкритого програмного забезпечення з єдиним протоколом.

Компанія [Distributed Lab](https://distributedlab.com/) була заснована в 2014 році як R&D (науково-дослідна) компанія. Ми працювали над різними проектами: від гаманців до цифрових банків. Усі вони так чи інакше були пов'язані зі сферою обліку й управління активами.

У якийсь момент ми зрозуміли, що маємо поширювати новини про технологічні перспективи з однієї простої причини: неможливо створювати передові системи без належної освіти, орієнтованої на глибоке розуміння принципів децентралізованих технологій. Саме так ми дійшли ідеї, яка виявилася наріжним каменем побудування Фінансового Інтернету, – через проведення досліджень й обмінювання знаннями підготувати людей до переходу на наступний рівень розвитку технологій.

Наша місія може здатися занадто амбітною, але ми вважаємо, що її можливо досягти крок за кроком. Найближча мета – токенізація (оцифрування) систем управління активами. Для цього ми створили [фреймворк TokenD](https://tokend.io/). Він з'явився внаслідок багаторічної роботи над різними проектами, які, як ми пізніше зрозуміли, вимагали того самого – захищеної системи обліку з гаманцями для користувачів, реєстром (ledger) для активів, внутрішньою платіжною системою, біржею, модулями, які управляють identities, ролями, життєвим циклом активів і шлюзами для зовнішніх інтеграцій. Поєднуючи все згадане, TokenD дозволяє запустити екосистему цифрових активів протягом декількох днів з невеликою часткою витрат на внутрішню розробку.

Під час періоду божевільного хайпу 2017 року ми зберігали спокій і не брали участь у жодних ICO, зосередившись на пошуку реальної цінності для бізнесу, яку може забезпечити блокчейн. Ми посвячуємо себе в довгу подорож із перетворення світу за допомогою технологій.

# [1 ЗАСТОСУВАННЯ ДЕЦЕНТРАЛІЗОВАНИХ ПІДХОДІВ ДЛЯ ОРГАНІЗУВАННЯ РІЗНИХ СИСТЕМ](https://github.com/distributed-lab/blockchain-and-decentralized-systems-book/blob/main/chapters/volume-3/ua/1-Applying-decentralized-approaches-to-different-system-designs.md)
