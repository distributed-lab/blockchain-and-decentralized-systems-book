# [7 STABLECOINS ТА ДЕЦЕНТРАЛІЗОВАНІ ФІНАНСИ](https://github.com/distributed-lab/blockchain-and-decentralized-systems-book/blob/main/chapters/volume-3/ua/7-Stablecoins-and-decentralized-finance.md)

# ВИСНОВОК

Під час написання навчального посібника ми поставили собі завдання, яке звучить доволі просто: створити мапу децентралізованих технологій. Однак вона доволі комплексна та чимала, оскільки вимагає класифікування основних архітектурних рішень, які використовуються під час побудування децентралізованих систем, і обґрунтування можливості використання окремих компонентів із погляду моделі загроз, середовища функціонування, необхідних властивостей тощо.

Ми намагалися показати, що технологія блокчейн – тільки верхівка айсберга і що вона не може вирішити всіх поставлених перед системою завдань. Кожна система індивідуальна: вона має вирішувати набір завдань, для яких призначена. І для вирішення цих завдань використовуються різні підходи, які ми й описали в цій серії книг.

Що більш пріоритетне за побудування облікової системи: пропускна здатність або рівень децентралізації? Наскільки важливо забезпечувати конфіденційність й анонімність користувачів? Наскільки критичні вимоги до програмного забезпечення вузлів? Чи необхідні в системі дозволи, на підставі чого їх буде надано та хто їх надаватиме? А що стосовно смарт-контрактів? А чи потрібно використовувати ланцюжок блоків або надати перевагу іншій технології побудування розподіленого реєстру?

Ми поставили собі мету подати матеріал у такий спосіб, щоби під час знаходження відповідей на ці питання, читач знав, яка технологія може застосовуватися в конкретному разі та як вона може працювати з іншими компонентами системи. Якщо ви розумієте, чому permissioned платформі токенізації фізичного активу (наприклад, зерна) не потрібний механізм майнінгу, ви не дарма прочитали першу частину навчального посібника. Якщо знаєте, які компоненти потрібно додати до цієї платформу для підтримання атомарних обмінів із Bitcoin, ви опрацювали другу частину. Якщо, до того ж, ви знаєте принципи приховування деталей транзакцій і те, як синхронізувати вашу систему з іншою, що ж, ми досягли поставленої мети.

Важливий момент: яку би версію навчального посібника ви не тримали в руках зараз, вона не фінальна. Ми прагнемо створити найкращу книгу з певного погляду з можливістю її постійного оновлення, і це можливе тільки завдяки її читачам, їхнім відгукам та пропозиціям.

Автори будуть вдячні за слушні зауваження та конструктивні пропозиції щодо покращення цього навчального посібника. Ми розглянемо будь-які пропозиції, зокрема щодо ілюстрацій, таблиць і наглядних прикладів, а також коментарі щодо стилю та порядку викладення основного матеріалу навчального посібника та додатків.

Ми чекаємо на ваші листи за адресою електронної пошти, зазначеною нижче.

<book@distributedlab.com>

Якщо ви дійсно хочете висловити подяку авторам – зробіть це.

Bitcoin donation address  
![QR code for bitcoin donation address](/resources/img/volume-3/Z.1-Conclusion/QR-code-for-bitcoin-donation-address.png "QR code for bitcoin donation address")  
1BooKnbm48Eabw3FdPgTSudt9u4YTWKBvf

Ether donation address  
![QR code for ether donation address](/resources/img/volume-3/Z.1-Conclusion/QR-code-for-ether-donation-address.png "QR code for ether donation address")  
0xB00CDEEc332c9bB877688cD15574f9CAc6cdE0f7

# [ТЕСТОВІ ЗАПИТАННЯ](https://github.com/distributed-lab/blockchain-and-decentralized-systems-book/blob/main/chapters/volume-3/ua/Z.2-Test-questions.md)
