# СЛОВНИК ТЕРМІНІВ

*Анонімність (anonymity)* – властивість, що означає неможливість достовірно встановити особу деякого користувача.

*Апаратний гаманець (hardware wallet)* – спеціальний тип гаманця, який зберігає секретні ключі користувача в захищеному апаратному пристрої.

*Атака 51% (51% attack)* – атака, при якій користувач, який володіє більшою частиною обчислювальної потужності, починає цензурувати транзакції, або проводить атаку подвійної витрати.

*Атака подвійної витрати (double spending attack)* – атака, мета якої полягає у відправці тих самих монет двом різним одержувачам з тією метою, щоб обидва прийняли платіж.

*Аудитор (auditor)* – особа, що займається процесом верифікації облікової системи. В контексті технології блокчейн аудитор завантажує дані всіх блоків ланцюжка і проводить їх верифікацію, з метою перевірки кінцевого стану облікової системи на відповідність історії транзакцій при дотриманні всіх правил описаних протоколом.

*Баланс (balance)* – звід прибутків і витрат, активів і пасивів при складанні фінансових звітів, статистики.

*Блок (block)* – одиниця даних, яка складається з заголовка блоку і його тіла (зазвичай не порожній список транзакцій).

*Блокчейн (blockchain)* – технологія, яка описує спосіб організації даних, який передбачає, що всі дані згруповані в блоки, кожен з яких містить хеш-значення, розраховане від даних попереднього блоку. Ланцюжок блоків формується таким чином, що неможливо модифікувати додані до нього дані непомітно від інших учасників, які теж його підтримують.

*Валідатор (validator)* – учасник облікової системи, який виконує повну верифікацію транзакцій і бере безпосередню участь у їх підтвердження. Якщо облікова система використовує технологію блокчейн для організації своєї бази даних, то валідаторами є ті учасники, які займаються формуванням нових блоків.

*Верифікація (verification)* – процес перевіряння даних на відповідність правилам протоколу.

*Верифікація транзакцій (transaction verification)* – процес перевірки відповідності даних транзакції правилами протоколу.

*Висота блоку (block height)* – порядковий номер блоку в ланцюжку відносно genesis block.

*Відкритий ключ (public key)* – ключ (в криптосистемі з відкритим ключем) з пари ключів користувача, який може бути доступний будь-кому охочому, причому не виникають загрози безпеці. Використовується для шифрування повідомлень і перевірки цифрового підпису, обчисленої за допомогою особистого ключа, а також в криптографічних протоколах.

*Вузол розподіленої мережі (distributed network node)* – індивідуальна одиниця в межах розподіленої мережі. Являє собою комп'ютер учасника децентралізованої системи, який взаємодіє (здійснює обмін повідомленнями) з іншими учасниками даної системи керуючись правилами її протоколу, при цьому вузол виконує функції як клієнта, так і грає роль сервера для інших вузлів цієї мережі.

*Вузол-валідатор (validator node)* – повний вузол мережі децентралізованої облікової системи, який використовує валідатор.

*Геш-функція (hash function)* – функція перетворення масиву вхідних даних довільної довжини в вихідний бітовий рядок фіксованої довжини, який виконується за допомогою певного алгоритму.

*Даркнет (darknet)* – прихована мережа, з'єднання якої встановлюються тільки між довіреними вузлами, з використанням спеціалізованих протоколів і портів.

*Децентралізація (decentralization)* – процес розподілу людей, повноважень, здійснюваних обчислень, збережених даних від єдиного місця розташування або центрального керуючого органу.

*Доказ володіння монетами (proof of ownership)* – набір даних, який формує ініціатор транзакції, щоб довести володіння монетами.

*Доказ із нульовим розголошенням (zero-knowledge proof)* – криптографічний доказ знання деякого секретного значення, але без його розголошення.

*Емісія (issuance) (в контексті грошей)* – випуск в обіг готівки або безготівкових грошей.

*Ентропія (entropy)* – міра невизначеності системи, яка визначає рівень непередбачуваності появи окремого символу або групи символів у потоці даних на виході системи.

*Заголовок блоку (block header)* – частина блоку, яка містить інформацію про блок і складається з декількох полів, обов'язковими з яких є геш-значення попереднього блоку та геш-значення включених до блоку транзакцій.

*Ідентифікатор транзакції (transaction id, txid, wtxid)* – значення, яке дозволяє ідентифікувати певну транзакцію в системі. У Bitcoin ідентифікатором транзакцій є хеш-значення від усіх полів транзакції.

*Клієнт мережі (network client)* – апаратний або програмний компонент обчислювальної системи, який посилає повідомлення (запити) віддаленим обчислювальним машинам. Зазвичай реалізує користувальницький інтерфейс, через який можна отримати онлайн-послуги.

*Консенсус (consensus)* – стан згоди користувачів щодо транзакцій, правил протоколу, оновлень, які вони вважають коректними.

*Конфіденційність (privacy)* – властивість інформації, що передбачає, що певна інформація не є доступною для несанкціонованих осіб.

*Конфліктні транзакції (conflicting transactions)* – дві або більше транзакцій, які не можуть мати статус підтвердження одночасно (в контексті технології blockchain, не можуть перебувати в одній гілці).

*Криптовалюта (cryptocurrency)* – незалежна цифрова валюта, в якій децентралізовано управління наступними процесами: емісія монет, підтвердження транзакцій, зберігання даних, аудит облікової системи та прийняття рішень про оновлення. Для володіння монетами криптовалюти та здійснення платежів не потрібно отримувати жодних дозволів: усі користувачі мають рівні права на її використання.

*Майнер (miner)* – у контексті цифрових валют цей пристрій здійснює обчислення, необхідні для випуску нових монет.

*Майнінг (mining)* – у контексті цифрових валют обчислювальний процес необхідний для видобутку нових монет (здійснення емісії) з метою отримання винагороди. Ці обчислення можуть мати різний характер залежно від протоколу конкретної валюти, в контексті Bitcoin – рішення ресурсноємного завдання шляхом підбору прообразу хеш-функції грубою силою.

*Мерчант (merchant)* – служба прийому платежів, що використовує цифрові валюти та платіжні системи.

*Міжмережевий екран (firewall)* – частина комп'ютерної системи або мережі, яка призначена для запобігання несанкціонованого доступу при здійсненні зв'язку між комп'ютерними мережами або хостами.

*Мнемонічна фраза (mnemonic phrase)* – упорядкований набір слів, який легко записати на папері та, за потреби, запам'ятати. Використовується як людиночитне відображення основного секрету гаманця з метою його резервного копіювання та відновлення.

*Неатомарний платіж (non-atomic payment)* – платіж, процес виконання якого включає в себе кілька окремих етапів, таких як зняття коштів з одного балансу, перевірка дозволів і лімітів, зарахування коштів на інший баланс.

*Облікова система (accounting system)* – система, яка використовується для управління доходами, витратами та іншої фінансової діяльністю бізнесу.

*Основний секрет гаманця (main secret of the wallet)* – послідовність біт певної довжини, яка зазвичай використовується цифровими гаманцями з детермінистичною генерації ключів або HD wallets.

*Особистий ключ (private key)* – ключ (в асиметричних криптосистемах), який відомий тільки одній особі (власнику ключа). Особистий ключ використовується для дешифрування повідомлень і обчислення цифрового підпису.

*Пара ключів (key pair)* – особистий ключ і відповідний йому відкритий ключ, які використовуються для формування та перевірки електронного підпису відповідно.

*Підтвердження транзакцій (transaction confirmation)* – процес перевірки транзакції вузлами-валідаторами та включення транзакції в блок.

*Платіжна система (payment system)* – будь-яка система, яка використовується для розрахунку фінансових транзакцій і включає в себе сукупність правил, процедур і технічної інфраструктури, що забезпечують переказ цінності від одного суб'єкта економіки іншому.

*Платіжний канал (payment channel)* – метод проведення великої кількості платежів без додавання транзакцій для кожного з них в спільну базу даних (наприклад, ланцюжок блоків). Для відкриття/закриття платіжного каналу контрагенти мають здійснити відкривальну/закривальну on-chain транзакцію.

*Повний вузол (full node)* – вузол мережі, який зберігає всі дані ланцюжка блоків, передає їх іншим вузлам і гарантує, що додані блоки дійсні і автентичні.

*Програмний гаманець (software wallet)* – програма, яка обробляє ключі і транзакції, з'єднується з платіжною мережею через довірені вузли, централізовані сервіси або сама є вузлом мережі.

*Реєстр (ledger)* – таблиця (зазвичай в цифровому вигляді), яка використовується для запису результатів виконання транзакцій, де відображено кінцевий стан облікової системи, отриманий в результаті обробки всієї історії транзакцій.

*Сервіс централізованого зберігання (centralized storage service)* – сервіс, який володіє одним або декількома серверами для зберігання даних.

*Серіалізация (serialization)* – процес перетворення будь-якої структури даних в одну послідовність біт (байт) даних. Зворотною до операції серіалізації є операція десеріалізації (структуризації).

*Токен (token)* (в контексті цифрових активів) – одиниця обліку, яка використовується для подання цифрового балансу власника деякого активу в обліковій системі.

*Торговельний майданчик* (marketplace) (в контексті цифрових активів) – програмно-апаратний комплекс організаційних, інформаційних і технічних рішень, що забезпечують взаємодію продавця і покупця через електронні канали зв'язку.

*Транзакція (transaction)* – така цифрова заява, яка завірена автором й ініціює передачу монет із одних адрес на інші.

*Фіатна валюта (fiat currency)* – не забезпечена дорогоцінним ресурсом валюта, вартість якої встановлюється і гарантується державою.

*Форк (fork)* (в контексті версій ПЗ) – процес клонування вихідного коду деякого проекту для його подальшої незалежної розробки.

*Форк (fork)* (в контексті ланцюжка блоків) – поява кількох блоків на одній висоті конкретного ланцюжка блоків через випадкову або сплановану (зловмисно) розсинхронізацію вузлів мережі.

*Цифровий ключ (digital key)* – цифрова послідовність певної довжини, створена за певними правилами, часто з використанням генераторів випадкових чисел і розраховується спеціальним алгоритмом з інших значень.

*Цифровий підпис (digital signature)* – механізм захисту цифрового документа від модифікування та підмінювання; аналог ручного підпису, який забезпечує можливість перевіряння справжності та цілісності документа.

*ASIC (application-specific integrated circuit)* – інтегральна схема, спеціалізована для розв’язання однієї конкретної задачі.

*Atomic swap (атомарний обмін)* – технологія, яка дозволяє здійснювати обмін певними цифровими активами без централізованих посередників. Особливістю технології є той факт, що обмін або виконується повністю і нерозривно, або не виконується взагалі.

*Backdoor* – елемент, навмисно вбудований розробником програмного або апаратного забезпечення, який дозволяє здійснювати несанкціоноване втручання в роботу обладнання, наприклад, управляти, порушувати роботу, викрасти конфіденційні дані тощо.

*Base58Check* – варіант кодування цифрового значення у формі літерно-цифрового тексту на основі латинського алфавіту. Алфавіт кодування містить 58 символів.

*Bitcoin Core* – безкоштовне програмне забезпечення з відкритим вихідним кодом, яке представляє собою основну реалізацію протоколу Bitcoin.

*Bitcoin Script* – неповна за Тьюрингом мова опису інструкцій. У Bitcoin вона використовується як для завдання правил витрати монет, так і для задоволення цим правилам.

*Bitcoin-адреса (Bitcoin address)* – алфавітно-цифровий рядок, отриманий з відкритого ключа користувача з використанням геш-функції. Адреса використовується для відправки і отримання платежів.

*Bitcoin-валюта (Bitcoin currency)* – децентралізована цифрова валюта, у якій відсутня центральна контролююча сторона. Платежі можуть відправлятися безпосередньо від користувача до користувача в одноранговій мережі без наявності посередників.

*Bitcoin-вузол (Bitcoin node)* – комп'ютер із запущеним ПЗ для роботи з іншими комп'ютерами за протоколом Bitcoin.

*Bitcoin-гаманець (Bitcoin wallet)* – застосунок або спеціальний пристрій для зберігання й обробки особистих ключів, відправки та прийому платежів, відображення балансу й історії транзакцій.

*Bitcoin-мережа (Bitcoin network)* – однорангова мережа користувачів Bitcoin.

*Bitcoin-монета (coin)* – одиниця виміру цінності в валюті bitcoin.

*Bitcoin-протокол (Bitcoin protocol)* – набір правил, за якими працюють і спілкуються вузли мережі Bitcoin.

*Bitcoin-спільнота (Bitcoin community)* – спільнота людей, яка працює над удосконаленням Bitcoin-протоколу та підтриманням проекту загалом.

*Bitcoin-транзакція (Bitcoin transaction)* – набір цифрових даних, який ініціює переказ біткоінів з однієї адреси на іншу.

*Bot (бот)* – спеціальна програма, що автоматично виконує задані дії через мережі передачі даних або програмні інтерфейси.

*Botnet (ботнет)* – мережа вузлів з встановленим ПЗ, яке дозволяє координувати діяльність цих вузлів без відома їх власників, наприклад, для відправки spam-повідомлень.

*Capacity (пропускна здатність)* – метрична характеристика, що відображає граничну кількість одиниць (інформації, предметів, обсягу), що проходять в одиницю часу через канал, систему, вузол.

*Coinbase maturity* – параметр, який вказує на мінімальну необхідну кількість підтверджень транзакції, в якій валідатор отримує винагороду.

*Coinbase transaction* – унікальний тип транзакції, яка може бути створена тільки валідатором, є нульовою за рахунком і присутня у кожному блоці. Така транзакція не має вхідних даних і присутня як винагорода майнера за видобуток блоку.

*CoinJoin* – метод об'єднання декількох платежів в одну загальну транзакцію, яка перемішує монети і позбавляє можливості відстежити однозначну історію їх походження.

*Coins database* (в контексті Bitcoin) – база даних, яка зберігає поточний стан всіх невитрачених виходів.

*CoinShuffle* – метод перемішування монет, з метою підвищення конфіденційності користувачів.

*Deterministic wallet (детерміністичний гаманець)* – гаманець, в якому всі використані особисті ключі були породжені з одного загального для всіх ключів секрету.

*Difficulty (параметр складності майнінгу)* – поле в заголовку блоку, яке позначає складність видобутку монет.

*ECDSA (elliptic curve digital signature algorithm)* – криптографічний алгоритм цифрового підпису, який використовується у Біткоіні для забезпечення того, що кошти можуть бути витрачені тільки їх законними власниками.

*Fungibility (взаємозамінність)* – властивість, що полягає в тому, що всі монети однакові і правила їх обробки загальні для всіх.

*Genesis block (генезис-блок)* – блок, висота якого дорівнює нулю. Його особливість полягає в тому, що його не потрібно завантажувати, оскільки він вшитий до програмного забезпечення повного вузла мережі.

*Hardfork* – зміна протоколу, яка робить раніше недійсні блоки і транзакції дійсними.

*Lightning Network* – спосіб надійної маршрутизації платежів через велику кількість P2P двоспрямованих платіжних каналів.

*Liveness* – властивість, яке забезпечує досягнення системою остаточної узгодженості, незважаючи на можливість відмови деяких її компонентів.

*Locktime* – механізм обмеження підтвердження транзакції до настання певного моменту часу.

*Mainchain* – основний (діючий) ланцюжок блоків.

*Mainnet* – основна діюча мережа децентралізованої системи.

*Merkle tree (дерево Меркла)* – повне бінарне дерево, в листові вершини якого поміщені геш-значення від блоків даних, а внутрішні вершини містять геш-значення від результату конкатенування значень у дочірніх вершинах.

*Mining pool* – об'єднання ресурсів власників майнінгового обладнання, в якій є один ведучий. Він формує блок і роздає всім учасникам групи завдання. Якщо один з учасників знаходить рішення, то винагорода ділиться між усіма учасниками пулу пропорційно до витраченої обчислювальної потужності.

*Multisignature address (multiSig адреса)* – така Біткоін-адреса, витратити монети з якої можна тільки за наявності декількох пар ECDSA ключів.

*Off-chain транзакція* – транзакція, яка передається за межами основної облікової системи. Така транзакція може мати значення для деяких учасників мережі в рамках певної надбудови над основною обліковою системою. Порядок верифікації такої транзакції визначається безпосередньо учасниками угоди.

*On-chain транзакція* – транзакція, яка міститься в основному ланцюжку блоків і, відповідно, повинна бути прийнята валідаторами mainchain, щоб вважатися підтвердженою.

*P2P (peer-to-peer, піринговий, одноранговий)* – архітектура розподіленої системи, користувачі якої самі є вузлами мережі, у якій обмінюються даними між собою безпосередньо, виключаючи центральні сервери.

*P2SH (pay to script hash)* – метод проведення платежу, який дозволяє задати умови витрати монет за допомогою геш-значення скрипту, а не за допомогою його відкритих даних.

*Permissioned (обмежений)* – властивість процесу, що означає недоступність для прийняття участі в ньому будь-якому охочому без отримання додаткових дозволів.

*Permissionless (необмежений)* – властивість процесу, що означає доступність для прийняття участі в ньому будь-якому охочому без будь-яких додаткових дозволів.

*Persistence (стійкість)* – здатність системи самостійно підтримувати свої властивості.

*Segregated Witness* – оновлення протоколу Біткоін, яке передбачає, що дані доказу володіння монетами будуть зберігатися окремо від основних даних транзакції.

*Sidechain* – окремий ланцюжок блоків, пов'язаний з основним (батьківським). Правила функціонування sidechain можуть відрізнятися від правил функціонування батьківського blockchain.

*SPV (simplified payment verification)* – метод, що дозволяє клієнту перевіряти, що транзакція підтверджена (включена до блоку), не завантажуючи всю історію транзакцій і не виконуючи її верифікацію. Для перевірки клієнта SPV потрібно тільки завантажити заголовки блоків, які набагато менше, ніж повні блоки.

*Softfork* – зміна протоколу, у якій раніше дійсні блоки і транзакції стають недійсними для вузлів з оновленим програмним забезпеченням. Мається на увазі, що в разі softfork старе ПЗ вважає, що нові блоки і транзакції не суперечать протоколу.

*Testnet* – тестова мережа, у якій проводиться тестування оновлень протоколу тощо.

*Timestamping (прив'язка до часу)* – властивість, що означає прив'язку деякого повідомлення до певного моменту часу і можливість перевірки цієї прив'язки на достовірність.

*Transaction malleability* – властивість, що дозволяє людині змінити унікальний ідентифікатор транзакції в Біткоіні до того, як її буде підтверджено.

*Trusted node (довірений вузол)* – повний вузол мережі Біткоін, якому користувач довіряє перевірку своїх транзакцій.

*Trustlessness* – властивість системи, що означає відсутність необхідності їй довіряти щодо зберігання і обробки деяких даних або виконання деяких процесів.

*Untraceability (невідстежуваність)* – властивість, що означає неможливість віднести групу дій до певного користувача в мережі.

*UTXO (unspent transaction output)* – невитрачений вихід транзакції в підтвердженій частині ланцюжка блоків (або іншого розподіленого реєстра), який може в подальшому використовуватися як вхід для нової транзакції.

*WIF (wallet import format)* – спосіб кодування особистого ключа ECDSA для його копіювання.

*Witness (witness data)* (в контексті Bitcoin) – набір доказів володіння монетами, які винесені за межі основної частини транзакції.

[ПОДЯКИ](https://github.com/distributed-lab/blockchain-and-decentralized-systems-book/blob/main/chapters/volume-2/ua/11-acknowledgements.md)
