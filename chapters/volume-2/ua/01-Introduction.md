# ВСТУП

У другій частині навчального посібника розглянуто технічні деталі механізмів, описаних у першій частині, і впроваджено нові концепції стеку децентралізованих технологій.

У першому розділі книги ми фокусуємося на децентралізації як явищі та розглядаємо реалізацію децентралізації в звичних для користувача сферах: файлообмінних мережах (BitTorrent і IPFS) і механізмах пошуку контенту в них (DHT), системах управління identity користувачів (концепція web-of-trust), а також месенджерах (на прикладі BitMessage). Усі ці технології є не просто примхою користувачів децентралізувати «все, що піддається децентралізації», а вирішенням реальних загроз: цензурування, нерівноправність учасників мережі, єдина точка відмови, конфіденційність даних і анонімність користувачів. Тому ми розповідаємо, як ці механізми працюють і яким чином вирішують поставлені завдання.

Облікові системи нового покоління мають дві ключові відмінності: криптографічну перевірку валідності всіх виконуваних процесів і пряме управління identity, активами і даними за допомогою криптографічних ключів. Тому в другому розділі ми приділяємо увагу механізмам управління ключами, механізмам перевірки цілісності та автентичності (на прикладі Merkle tree), а також механізмам цифрового підпису, використання їх варіацій, що дозволяє забезпечити додаткові властивості системи взагалі. Властивостям системи, що при цьому забезпечуються, присвячена частина нашого другого розділу.

У третьому розділі ми, не зраджуючи традиціям, на прикладі Bitcoin, розглядаємо ряд технічних деталей, пов'язаних з форматами ключів, транзакцій і блоків. Також розглядаємо питання, пов'язані зі спілкуванням вузлів мережі між собою, і принципами оновлення протоколу в децентралізованих облікових системах. На прикладі Bitcoin ми познайомимося з основними класами атак, яким може піддаватися система, і на прикладі Bitcoin Script розберемося, як можна «програмувати» умови витрати монет.

Четвертий розділ досить складний: в ньому описуються технологічні деталі побудови протоколів верхнього рівня над протоколом облікової системи. У цьому розділі ми описуємо, як працюють sidechains, Lightning Network й atomic swaps. Основна мета всіх цих протоколів – trustless взаємодія учасників різних облікових систем між собою за допомогою використання hash time locked contracts без необхідності залучення довіреної сторони.

У п'ятому розділі ми розглядаємо одну з найактуальніших  проблем будь-якої облікової системи – алгоритм досягнення консенсусу. Проблема, яку вирішує консенсус, – синхронізація загальної історії між сторонами, які можуть не довіряти один одному. Ми виокремлюємо основні підходи до досягнення консенсусу, а також розглянемо, за яких умов кожна модель може і повинна ефективно працювати. 

У шостому розділі ми торкаємося теми забезпечення конфіденційності в децентралізованих облікових системах. Докладно розглянута серія стандартів CryptoNote, які лягли в основу багатьох анонімних криптовалют (таких як Monero). Ми також розглядаємо основні механізми забезпечення конфіденційності, які використовуються в MimbleWimble, і пояснюємо основні концепції, що лежать в основі zk-SNARKs – неінтерактивних доказів з нульовим розголошенням.

В останньому розділі ми торкаємося теми розвитку децентралізованих облікових систем, які мають  різні набори властивостей: програмованість і можливість запуску децентралізованих додатків, автоматизація децентралізованої біржі та інших компонентів системи, змінність і автоматизація процесів управління системою тощо.

[ПРО DISTRIBUTED LAB](https://github.com/distributed-lab/blockchain-and-decentralized-systems-book/blob/main/chapters/volume-2/ua/02-about-distributed-lab.md)